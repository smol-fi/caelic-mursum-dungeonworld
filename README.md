# Dungeon World resurser för Caelic Mursum TTRPG (WIP)

#### Innehåll
[Vad är Dungeon World?](#vad-%C3%A4r-dungeon-world)  
[Viktiga länkar](#viktiga-l%C3%A4nkar)  
[Skapande av karaktär](#skapande-av-karakt%C3%A4r)  
[Combat](#combat)

## Vad är Dungeon World?

Dungeon World är ett rollspel menat för 4-6 personer (inklusive Game Master) skapat av Sage LaTorra och Adam Koebel, först publicerat 2012. Dungeon World bryter många av reglerna man är van med från mer traditionella fantasirollspel (Dungeons and Dragons, Pathfinder m.m.). De största skillnaderna från andra rollspel är att spelarna är i fokus av fiktiva riktningen spelet tar, inte GM samt att GM inte heller aktivt spelar och rullar för attacker, utan spelarna rullar om hur mycket skada de mottar. I spelets fokus fungerar spelarnas skapade fiktion, samt 2st 6-sidiga tärningar (2d6), vilka bestämmer utkomsten av så gott som allting, mera om detta senare.

Många av spelets aspekter är dock bekanta från andra rollspel, men ofta fungerar på simplifierat eller helt enkelt annat sätt. Karaktärer har olika attributer: Strength (STR), Dexterity (DEX), Constitution (CON), Intelligence (INT), Wisdom (WIS) och Charisma (CHA). Attributerna används för att modifiera resultat av tärningskast baserat på vad karaktären viljat åstadkomma samt **hur** den viljat åstadkomma det. Mera om dessa senare. Olika kast ses både i karaktärernas egna klassfärdigheter samt gemensamma färdigheterna. Allt som oftast kommer karaktärer använda gemensamma färdigheter, förutom om spelaren anser att en klassfärdighet vore mer fördelaktigt.

Tips:
> Man måste heller inte säga rakt ut vilken färdighet man tänker använda, utan endast beskriva vad man tänker göra, så får GM och spelaren överenskomma om vilken av karaktärens färdigheter och attributbonusar bäst representerar handlingen karaktären kommer göra.

Spelet spelas utan egentliga turer, utan karaktärer får avbryta händelser när som helst för att ställa frågor eller ingripa i vad som sker, GM bestämmer om det verkar inpassa med händelserna. Spelet är i sin grund meningen att vara en kontinuerligt löpande serie av händelser och utveckling av fiktion. Fiktionen är den centrala aspekten av händelsernas fall och beskrivs i regelboken helt enkelt som världen spelarna och allt annat händer i. Allting som sker skall ske för fiktionen och som följd av fiktionen, det är så man åstadkommer en rik och mångfaldig spelvärld med intressanta händelser och rysande oväntade vändningar.

## Viktiga länkar

* Dungeon World: [https://dungeon-world.com/](https://dungeon-world.com/)
* Litteratur om spelet på The Trove: [https://thetrove.net/Books/Powered%20by%20the%20Apocalypse/Dungeon%20World/](https://thetrove.net/Books/Powered%20by%20the%20Apocalypse/Dungeon%20World/)
* Spelbok för upprepad granskning (inklusive klasser och förmågor): [https://dungeon-world.com/downloads/Dungeon_World_Play_Sheets.pdf](https://dungeon-world.com/downloads/Dungeon_World_Play_Sheets.pdf)
* Kompletta regelboken på The Trove (varning: 75MB): [https://thetrove.net/Books/Powered%20by%20the%20Apocalypse/Dungeon%20World/Dungeon%20World%20%281st%20edition%29%20%28410%20pgs%29.pdf](https://thetrove.net/Books/Powered%20by%20the%20Apocalypse/Dungeon%20World/Dungeon%20World%20%281st%20edition%29%20%28410%20pgs%29.pdf)

## Skapande av karaktär

På grund av både nyfunna möjligheter samt begränsningar på grund av andra spelares val, skapas karaktärerna som en gruppaktivitet under första spelsessionen. Genom varje steg turar spelarna om att göra sitt val och först då alla är nöjda fortsätter man som grupp till nästa steg.

Stegen är inte direkt logist arrangerade på karaktäsbladen i spelboken, utan karaktärsbladen är snarare designade för att senare vara lätta att granska. Därför är det viktigt att följa stegen i ordning för att försäkra fördjupade och intressanta karaktärer.

Tips:
> Karaktären vet sällan allt spelaren vet! Då du hör aspekter om andra spelares karaktärer före spelet börjat, fundera på att din karaktär kanske aldrig träffat dem förr.

### 1. Välj klass, ras och namn

Spelare börjar med att välja en klass och ras, baserat på vilket de väljer ett namn. Spelboken ger exempel på namn, men man får heta så gott som vad man vill, det viktiga är att de bygger eller följer fiktionen. Två spelare kan inte vara av samma klass, men de kan vara av samma ras. Om två spelare vill spela samma klass, får man ~~slåss om saken~~ komma till en överenskommelse eller helt enkelt slå tärning om vem som får spela vad. Senare, om man skapar sin andra karaktär, kan man använda en klass någon annan redan spelar.

Tips:
> Försök skapa en grupp med förmågor och attributer som hjälper varann, eller inte, det är totalt upp till spelarna och konflikter kan tillägga intressanta twister till fiktionen! Notera även att allt som oftast finns det någon för- eller nackdel till att välja specifika raser för vissa klasser.

### 2. Välj utseende

Spelaren väljer en definierande stil för sin karaktär, vilken inte endast berättar om karaktärens utseende, utan fungerar även som ett bra sätt att övergå till karaktärens egendomligheter.

Många klasser och raser kräver att något åtskiljer karaktären från en människa, på sätt eller annat. Karaktären kan exempelvis ha horn, ögon eller svans som en ödla eller bara lukta konstigt. Spelaren och GM överenskommer om en eller fler passande egenskaper.

Tips:
> Detta är ett ypperligt tillfälle att komma på svagheter eller intressanta drag karaktären kan inneha. Skapa aldrig en odödlig superhjälte, de är tråkiga! Tänk på hur din karaktär kan bygga en stark personlighet som skiner igenom i dialog och gärningar i fiktionen! 

## 3. Välj attributer och lägg ut tärningsmodifieringarna

Gå igenom attributerna STR, DEX, CON, INT, WIS och CHA och tänk på vad din klass kan ha störst nytta av. Se på både gemensamma färdigheter samt valda klassens och rasens egna färdigheter och lägg ut attributer enligt vad du anser gagnar din karaktär bäst.

Efter att du lagt ut färdigheterna, räkna ut tärningsmodifieringarna enligt underliggande tabellen och fyll i dem i karaktärbladet.

| Poäng | Modifiering |
|:-----:|:-----------:|
|1-3    |-3           |
|4-7    |-2           |
|6-8    |-1           |
|9-12   |0            |
|13-15  |+1           |
|16-17  |+2           |
|18     |+3           |

## 4. Räkna ut karaktärens maximala hälsa

Attributet CON används för att räkna ut maximala hälsan med formeln bashälsa+CON. Bashälsan ligger på karaktärbladet nära fältet för maximal hälsa.

## 5. Välj karaktärens startfärdigheter

Några av karaktärerna måste välja en eller fler startfärdigheter. Om alla startfärdigheter är ikryssade utan tilläggsval, kan man övergå till nästa steg. Några klasser (t.ex. Wizard) måste välja magi eller andra färdigheter vilken den börjar med, även detta görs nu.

## 6. Välj anslutning

Karaktärer har alla någon slags motiv baserat på sin anslutning. Att uppfylla motivet ger erfarenhet, vilket ger högre erfarenhetsnivå. Tänk på vad din karaktär har för anslutning och hur det gör den intressant, tänk både på tidigare gjorda val samt och personlighetsdrag samt på framtiden och hur karaktärens anslutning kan skapa djupare fiktion.

Tips:
> Karaktärer medger sellan att de är t.ex. elaka, utan istället sätter sig själv före så gott som alla andra, utan att bry sig om konsekvenser. Tänk på att sömlöst och naturligt skapa fiktion med inflytande av karaktärens anslutning.

Då en karaktär uppfyllt sitt anslutningsmål under sessionen, får karaktären erfarenhet och belönas med erfarenhetspoäng i slutet av sessionen. Då karaktären uppfyllt sitt mål, kan spelaren antingen välja nytt mål bland de färdiga målen eller komma på ett eget som passar karaktärens anslutning.

Karaktärer kan alltid byta anslutning om spelaren anser att karaktärens världsbild ändrat tillräckligt för att ha blivit konverterad till en annan anslutning, då GM konsulteras om möjlighet att utföra detta.

Karaktärer kan även byta sitt motiv inom sin existerande anslutning vid mildare ändringar av personlighet, vilket reflekterar en ändring i prioriteringar hellre än total konversion av karaktärens tankesätt.

### Anslutningar och motivexempel i Dungeon World

Dessa listor är inte bara exempel på motiv, utan även beskrivningar av de olika anslutningarnas unika drag. Dragen är dock inte slagna i sten, utan även de formas av fiktionen skapad av spelarna.

#### Rättslig
* Uppehåll landets lag över det andliga
* Uppfyll ett viktigt löfte eller kontrakt
* Ställ någon in för rätta
* Välj heder och ära över personlig vinst
* Återlämna rikedom till sin rättmätiga ägare

#### God
* Hjälp någon annan trots hotande fara
* Vägled andra till rättmätigt slag
* Offra kraft eller rikedom för allmänhetens bästa
* Avslöja en farlig lögn
* Visa barmhärtighet

#### Neutral
* Alliera dig med någon mäktig
* Åstadkom en personligen viktig vinst
* Lär dig en hemlighet om din fiende
* Upptäck en dåld sanning

#### Kaotisk
* Avslöja korruption
* Bryt emot en orättvis lag för någon annans nytta
* Besegra en tyrann
* Avslöja skenhelighet
* Skapa uppror för att motstå tyranni

#### Elak
* Utnyttja någon trots dess förtroende
* Orsaka lidande bara för att
* Förstör något vackert eller viktigt
* Upprör den rättmätiga ordningen
* Orsaka skada till en oskyldig

Alla klasser förutom Thief måste välja mellan att inte berätta om sin anslutning för andra spelare, GM eller andra varelser eller berätta antingen hela eller halva sanningen, medan Thief får säga vad de vill. Senare kan karaktären välja att berätta om sina motiv och anslutningar i egen takt. Att vägra berätta för någon om sina motiv eller att avslöjas som lögnare kan ha ofördelaktiga följder med tanke på karaktärens pålitlighet inför andra.

### 7. Introducera dig själv för andra spelare och GM

Efter att alla kommit så långt, är det dags att introducera sin karaktär inför andra spelare och GM. Berätta om hur din karaktär ser ut, vem den är och vilken klass du valt samt allt annat viktigt för att alla skall lära känna din karaktär som *din karaktär*. Introduktionen kan avbrytas av GM vid ställen för följdfrågor, t.ex. om karaktären träffat någon annans karaktär förr, samt om karaktären själv vet om anknytningar till andra karaktärer eller andra aspekter av fiktionen.

Detta skede kan verka onödigt, men resulterar ofta i fördjupad fiktion gällande karaktären.

### 8. Välj anknytningar

Då alla bekantat sig med karaktärerna, är det dags att välja anknytningar. Alla måste välja minst en anknytning, men bästa resultat nås om man fyller i flera. Samma karaktär får användas i fler än en anknytning.

Tips:
> Anknytningarnas viktighet och inflytande måste inte uppenbara sig genast, utan de kan manifestera senare då fiktionen utvecklats längre.

Diskutera och resonera anknytningarna med GM och andra spelare och fundera på hur större anknytningar påverkar hur din karaktär betraktar andra.

Tips:
> Anknytningar måste inte vara permanenta, många av dem fungerar liknande till motiv och spelare belönas med erfarenhet då motivet lösts upp.

## Speldrag

Combat (och mycket annat) fungerar med att slå 2d6 och summa dem ihop, sedan tillägga karaktärens bonus enligt vad man kastat för. Varje gång 2d6 slås, räknas det som ett drag. Då man räknar summan av 2d6, lägger man till karaktärens modifierare av relaterande sort till tärningskastet för att få dragets resultat. Tärningskast resulterar i huvudsak (men inte alltid) enligt ett system av tre oliga alternativ varav mellersta alternativet är det vanligaste.

**Grundläggande resultat av tärningskast**  
| 10+ | Målet åstadskoms utan problem, perfekt resultat                                         |
| 7-9 | Målet åstadskom, med svårigheter eller oavsiktliga konsekvenser                         |
| 6-  | Delvis eller total misslyckan, GM bestämmer händelsen och karaktären växer i erfarenhet |

Notera att vid misslyckade resultat belönas karaktären med erfarenhet, alltså är det huvudsakliga sättet att förbättra sin förmåga.

Exempelvis kan en Fighter ha +2 STR och använda gemensamma färdigheten *Hack & Slash* för att anfalla, spelaren rullar 2d6 med resultatet 9, nästan ett perfekt resultat! Då man tillägger karaktärens STR-bonus av +2 kommer man till resultatet 11, vilket garanterar ett perfekt resultat. Ett perfekt resultat kan medföra fördelar, så som dekaptitulering eller skada till fler fiender på ett slag.

Tips:
> Många monster och karaktärer har en unik känsla till sig, fundera på i vilken situation du bäst kan utnyttja din karaktär, exempelvis kan en Fighter ha vapen med +1 damage (Serrated edges) samt *messy* och *forceful* (Huge). Här lönar det sig att vara kreativ med hur man beskriver sin attack! Mer om dessa (samt andra) beskrivningar i spelbokens kapitel 18 (Equipment).

Video på YouTube om hur speldrag fungerar:  
[![How to play Dungeon World](https://img.youtube.com/vi/vZA54LQ9oMM/0.jpg)](https://www.youtube.com/watch?v=vZA54LQ9oMM)

